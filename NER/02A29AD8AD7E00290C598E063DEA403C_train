{
    "Salary": "",
    "Location": "",
    "Date Posted": "",
    "Company name": "",
    "Body": " Informatiemanager Papendrecht, 32 uur per week Vacaturenummer 63883 Ben jij de motor achter onze digitale transformatie? De maatschappij verandert. Digitaal werken is niet meer weg te denken uit onze samenleving. Ontwikkelingen als Cloud computing, Blockchain, Big Data, Open Data, Artificial intelligence, Virtual reality en Internet-of-Things gaan snel. Dit alles heeft grote impact op onze organisatie en onze medewerkers. We moeten op een andere manier samenwerken, andere diensten leveren, kennisdelen, beslissingen nemen en communiceren. Maar wel op een veilige manier zodat onze inwoners kunnen rekenen op een betrouwbare gemeente. Om deze digitale transformatie verder vorm te geven voor Papendrecht zoeken wij een robuuste Informatiemanager die deze transformatie aan kan jagen. Wat ga je doen? In deze strategische rol draag je bij aan de bewustwording bij je collega's over Open Data, Data-gestuurd werken, privacywetgeving en informatieveiligheid. Je inventariseert de wensen en behoeftes van medewerkers op het vlak van informatievoorziening, ICT en digitalisering. Dit vertaal je naar prioriteiten en adviezen voor oplossingsrichtingen. Je inventariseert de kans op mogelijke datalekken en privacy risico's en doet voorstellen voor oplossingen. Je adviseert gevraagd en ongevraagd over informatie-, digitaliserings- en ICT-vraagstukken. Je ori?nteert je op nieuwe trends en ontwikkelingen die voor de gemeente een kans of relevant kunnen zijn. Deze breng je onder de aandacht van collega's en legt overtuigend uit hoe het hun werk be?nvloedt. Daarnaast is een belangrijk onderdeel van je functie de verbinding naar de regio. De gemeenten en enkele gemeenschappelijke regelingen zijn verenigd in het CIO (ondergebracht bij het Servicecentrum Drechtsteden) en gezamenlijk worden voorstellen gedaan voor beleid en kaders op het gebied van informatisering en automatisering. Jij denkt hierin mee, vertegenwoordigt Papendrecht in de regio en vertaalt het beleid en kaders naar de effecten voor Papendrecht. Wat neem je mee? Relevante afgeronde opleiding (hbo-/wo-niveau). Bij voorkeur enkele jaren relevante werkervaring. Je bent een stevige, assertieve gesprekspartner met affiniteit in onderwerpen in het domein van privacy, informatiebeveiliging, gegevensverwerking en datamanagement. Je kunt omgaan met zowel lokale als regionale belangen en bent in staat om in dit spanningsveld te werken. Waar kom je te werken? Je komt te werken in een energieke en ambitieuze gemeente. Wij werken op een innovatieve manier samen met onze bewoners. Je krijgt bij ons een zelfstandige functie met een hoge mate van complexiteit. Papendrecht stimuleert de eigen verantwoordelijkheid van de medewerkers en is een informele organisatie met korte lijnen en een groot loyaliteitsgevoel. Je bent daarom betrokken bij de totale scope van projecten. Onze gemeente maakt onderdeel uit van de regio Drechtsteden. Je komt te werken in het team Bestuursondersteuning & Bedrijfsvoering, dat ervoor zorgt dat gemeentebestuur en gemeentelijke organisatie als een geoliede machine kunnen draaien. Een team met uiteenlopende expertises (communicatie, juridisch en HRM-advies, informatiemanagement, bestuursondersteuning en \u2013secretariaat). Het team bestaat uit 15 gedreven collega's. Wat bieden we jou? Wij investeren in opleiding en ontwikkeling van onze medewerkers. Wij zorgen samen met jou ervoor dat jouw talent optimaal benut wordt. Er is alle ruimte om nieuwe uitdagingen op te pakken en zo je profiel te verbreden. Samen met de andere teamleden geef je invulling aan de werkwijze van het team. Wij zorgen er samen voor dat je het beste uit jezelf gaat halen! Je salaris is afhankelijk van je kennis, opleiding en ervaring en is maximaal \u20ac 5.067,- bruto per maand (uitgaande van functieniveau 11 bij een werkweek van 36 uur). Je krijgt een jaarcontract en de intentie is om jou bij goed functioneren een vast contract te bieden. Wij zijn een moderne werkgever. Wij kennen uitstekende arbeidsvoorwaarden op het gebied van reiskosten, flexibele werktijden, pensioen, verlofregelingen en studiefaciliteiten. Daarnaast beschik je als medewerker over een Individueel Keuze Budget van 17,05% van je bruto jaarsalaris. Dit budget kun je inzetten voor bijvoorbeeld extra vrije dagen, een opleiding of de aanschaf van een nieuwe fiets. Solliciteren of meer weten? Zet jij je idee?n en kennis graag in voor een ambitieuze werkgever die het beste wil voor Papendrecht? Dan zien wij graag jouw sollicitatie tegemoet via de sollicitatiebutton. Je kunt direct online solliciteren. Reageer voor 03-03-2020. Wil je meer informatie over de functie? Neem dan contact op met Jos? Boons, telefoonnummer 06-40014806. Of kijk voor meer informatie over de organisatie op www.werkenvoorpapendrecht.nl. Acquisitie naar aanleiding van deze vacature wordt niet op prijs gesteld. ",
    "Url": "https://nl.linkedin.com/jobs/view/informatiemanager-at-gemeente-papendrecht-1693383820?refId=f644f4d0-a962-45be-8fd2-5ad722556664&position=8&pageNum=0&trk=guest_job_search_job-result-card_result-card_full-click",
    "Title": "Gemeente Papendrecht hiring Informatiemanager in Papendrecht, South Holland, Netherlands | LinkedIn",
    "Site": "linkedin"
}
